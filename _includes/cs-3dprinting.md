Οι προσπάθειες των ανθρώπων για βελτίωση και επαύξηση των δυνατοτήτων τους έχει οδηγήσει στην εφεύρεση μιας σειράς τεχνολογιών όπου άλλαξαν τον τρόπο αντίληψης και υλοποίησης των διεργασιών για πάντα.

Έτσι και στην περίπτωση του 3D- printing όλα ξεκίνησαν το 1981 στην Ιαπωνία. Εκεί ο ερευνητής Hideo Kodoma αναζητώντας νέους τρόπους για την δημιουργία πρωτοτύπων στην παραγωγή, συνέλαβε την ιδέα ενός μηχανήματος που θα μπορούσε να αναπαριστά πρωτότυπα μοντέλα σε τρισδιάστατη μορφή.[^1] Πρόκειται για μια συσκευή η οποία λειτουργούσε με φωτοευαίσθητη ρητίνη που πολυμεριζόνταν με ακτινοβολίες UV.  Αν και το τελικό αποτέλεσμα διαφέρει αρκετά από αυτό που ορίσουμε σήμερα ως 3D-printer, η φιλοσοφία της παραμένει ίδια. O Kodoma δεν διεκδίκησε ποτέ τα δικαιώματα πατέντας και η διάδοση της ιδέας του δεν είχε απήχηση.

{% include figure image_path="/images/3dprinter.jpg" caption="Figure 1: Οι σημερινοί τρισδιάστατοι εκτυπωτές παρόλο που διαφέρουν την αρχική υλοποίηση του Kodoma βασίζονται στην ίδια κεντρική ιδέα." id="fig:newprintrs" %}

Περίπου την ίδια εποχή, ο Chuck Hull προσπαθώντας και αυτός να βρει νέους τρόπους κατασκευής λειτουργικών πρωτοτύπων,  παρουσιάζει την τεχνολογία της στερεολιθογραφίας οι οποία έμεινε γνωστή και ως 3D-printing. Ο τρόπος που εκτελούνταν η εκτύπωση είναι πανομοιότυπος με αυτόν του Kodoma.[^2] O Hull αφού κατοχύρωσε τα δικαιώματα της εφεύρεσης του ιδρύει την εταιρία 3D Systems.  Από αυτό το σημείο και ύστερα, η τεχνολογία του 3D-printing ξεκίνησε να διαδίδεται με ραγδαίο ρυθμό.
Πέρα από την δημιουργία λειτουργικών πρωτοτύπων, το 3D-printing έχει βοηθήσει σημαντικά σε μια πληθώρα επαγγελμάτων. Εφαρμογές του συναντώνται στην ιατρική, σε προϊόντα μόδας, στην αεροναυπηγία και πολλά άλλα. Όλο και περισσότεροι οργανισμοί το εντάσσουν στην παραγωγή τους, ενώ αξίζει να σημειωθεί πως η δημιουργικότητα πολλών χρηστών που ασχολούνται με το 3D-printing, έχει οδηγήσει στην δημιουργία εξαιρετικών πρωτότυπων και χρήσιμων καινοτομιών.

{% include figure image_path="/images/ChuckHull.jpg" caption="Figure 2: O Chuck Hull, δημιουργός της εταιρίας 3D Systems" id="fig:Hull1" %}

Συνολικά, ένας 3D-printer είναι μια συσκευή εξόδου που δίνει την δυνατότητα στον χρήστη να επιλέξει σε πολύ μεγάλο βαθμό αυτός το πώς θα είναι το τελικό αποτέλεσμα του έργου του. Από το μέγεθος της εκτύπωσης μέχρι το υλικό που θα χρησιμοποιηθεί, ο χρήστης μπορεί να δημιουργήσει μοναδικά πρωτότυπα και αντικείμενα υψηλής ακριβείας. Οι δυνατότητες που προσφέρονται σε ότι αφορά την δημιουργικότητα είναι αξιοσημείωτες και θυμίζουν τη φύση παλιότερων μοντέλων διάδρασης οπου η βάση δίνονταν στον άνθρωπο και όχι στη μηχανή. Αυτό αποδεικνύεται από πολλές καινοτομίες που έχουν προσφέρει ‘’χομπιστες’’, όπου ακόμα και με τις απλούστερες υλοποιήσεις της συσκευής έχουν αναπτύξει τις δημιουργικές τους ικανότητες και έχουν προσφέρει αποτελέσματα που θα ζήλευαν και οι δημοφιλέστερες εταιρίες του χώρου.

[^1]: fig:newprintrs

[^2]: fig:Hull1
