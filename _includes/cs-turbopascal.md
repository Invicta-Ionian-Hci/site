Κατά ένα μεγάλο τμήμα του κόσμου της πληροφορικής, η Turbo Pascal θεωρείται το πρώτο IDE που κυκλοφόρησε. Αν και δεν διέθετε εξ ολοκλήρου τα χαρακτηριστικά που έχουν οι σύγχρονοι IDE's, ενθυλακώνει τα βασικά στοιχεία του προγραμματισμού σε μια εφαρμογή. Η ιδέα για την δημιουργία της προέκυψε από τον ιδρυτή της Borland Software Corporation, Philippe Kahn, ο οποίος αναζητούσε τρόπους να διευκολύνει την σύνθεση των προγραμμάτων που υλοποιούσαν οι προγραμματιστές της εταιρίας του.

Το να συνθέσει κανείς σε μία εφαρμογή λειτουργίες όπως το compiling και το linking ήταν ένα στοίχημα για την εποχή, το οποίο ανέλαβε να αντιμετωπίσει ο Anders Hejlsberg. Αφού προσλήφθηκε από την Borland, σχεδίασε την Turbo Pascal, η οποία αξιοποιούσε ως πυρήνα της τον compiler PolyPascal, ένα εργαλείο που ο Hejlberg είχε σχεδιάσει από το 1981. Έτσι, το 1981 εκδίδεται η Turbo Pascal, που είχε δυνατότητες compiler, επεξεργαστή κειμένου και UI. Υποστήριζε τις λειτουργικές απαιτήσεις για την σύνθεση και την εκτέλεση προγράμματος εξ ολοκλήρου από την εφαρμογή.

{% include figure image_path="/images/turbopascal.png" caption="Figure 1: Το περιβάλλον της turbo pascal εξυπηρετούσε πολλoύς προγραμματιστές σε ότι αφορά την ευχρηστία, αλλάζοντας έτσι την ροή παραγωγής προγραμμάτων και βελτιώνοντας την ταχύτητα της. " id="fig:turbopsc" %}

Η σύλληψη και η υλοποίηση μιας τέτοιας ιδέας είχε μεγάλη σημασία στον χώρο των προγραμματιστών, καθώς αυξάνεται η ταχύτητα διεκπεραίωσης εργασιών σε πολύ μεγάλο ποσοστό. Άλλωστε το όνομα Turbo επιλέχθηκε για να τονίσει την ταχύτητα που εγγυόνταν η εφαρμογή στην υλοποίηση προγραμμάτων.Με το πέρας των ετών έγινε η προσθήκη διαφορων λειτουργιών με εργαλεία που σχετίζονταν με τη συμβατότητα και την επικαιροποίηση του περιβάλλοντος (π.χ. Αντικειμενοστραφής προγραμματισμός με Pascal).

Συνολικά η Turbo Pascal λογίζεται το πρώτο ολοκληρωμένο περιβάλλον ανάπτυξης, και άλλαξε τον τρόπο με τον οποίο λειτουργούσαν οι προγραμματιστές στη ροή εργασίας τους μέχρι πρότινος. Η ιδέα του IDE έγινε αρεστή σε μεγάλο μέρος του καταναλωτικού κοινου και γι αυτό ακολουθώντας το παραδειγμα της Bordland, πολλές εταιρίες ξεκίνησαν ανάλογες απόπειρες. Σήμερα στα συγχρονα IDE εκτός απο τις δυνατότητες που είχε η Turbo Pascal, υπάρχουν λειτουργίες που απελευθερώνουν τον χρήστη και του δίνουν την δυνατότητα να έχει πλήρη είκόνα και έλεγχο πολύπλοκων project που περιλαμβάνουν πολλές γλώσσες προγραμματισμού με διαφορετικους compilers και debuggers. Παρ' όλη την εξέλιξη, η πρωτότυπη ιδέα που εισήγαγε ο Kahn κυριαρχεί σαν μοντέλο για την υλοποίηση IDE's μέχρι και σήμερα.

[^1]: fig:turbopsc
